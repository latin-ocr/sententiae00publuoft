xii INTRODUCTloN.

virtutem transtulissent1. Nam ut transeam innumerabilia quae
Cicero in orationibus aut in sermone dixit ex [ea] nota, ut
non referam a Laberio dicta, cum mimi eius quidquid modo
tolerabile habent tale habeant ...... At his huius studii diffusa
est in plures imitatio.'

Seneca, Controversiae, v11. 4, 8 (p. 332, 1. 20 Kiessling):

“In hac controversia Publilianam sententiam dedit Festus
quidam rhetor, staturae pusillae, in quem Euctemon, homo
venustissimi ingeni, Graece dixit: antequam te viderem,
nesciebam rhetoras victoriatos esse. Fuit autern Festi sen-
tentia: ‘ captus est, inquit, pater.' Si te capti movent, et haec
capta est. Et quasi non intellexissemus: an nescitis dici
‘captos luminibus'?''

Seneca, Epistol. Moral. 8, 8:

“Quantum disertissimorum versuum inter mimos iacet!
quam multa Publilii non excalceatis, sed cothurnatis dicenda
sunt! Unum versum eius, qui ad philosophiam pertinet et ad
hanc partem, quae modo fuit in manibus, referam, quo negat
fortuita in nostro habenda:

‘Alienum est omne, quicquid optando evenit.'''

Seneca, Epistol. Moral. 94, 28:
“Numquid rationem exiges, cum tibi aliquis hos dixerit

versus P—
‘Iniuriarum remedium est oblivio.’

‘ Audentes fortuna iuvat.' ’'

Seneca, Epistol. Moral. 94, 43:

“ Quis negaverit feriri quibusdam praeceptis efficaciter etiam
imperitissimos? Velut his brevissimis vocibus, sed multum
habentibus ponderis:

‘Nihil nimis.'
‘Avarus animus nullo satiatur 1ucro.’
‘Ab alio exspectes, alteri quod seceris.”’

¹ ‘ transtulisset,’ Bursian.

